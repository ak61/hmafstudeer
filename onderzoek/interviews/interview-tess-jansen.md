---
description: Interview gehouden op 19 februari 2019. In het filiaal Kalverstraat 125.
---

# Expert interview Tess Jansen

### Waarom een expert interview?

Met dit expert interview wilde ik meer informatie over de kassa hebben. Ik wilde weten hoe de kassa werkt, wie met de kassa's werken, wat er aan het einde van de dag met de kassa gebeurd en wat de taken zijn bij de kassa. 

### Deelnemer

**Naam:** Tess Jansen  
**Functie:** Sales advisor + alles en nog wat functie  
****Werkt 11 jaar bij de H&M  
Spreekt Nederlands en Engels

Deze bevindingen zijn van twee interviews. De eerste ging over hoe de winkel in het algemeen werkt. Daar had ik ook informatie over de kassa gekregen. De tweede ging meer over hoe de kassa werkt.

[De interview opnames zijn via deze link te vinden. Interview kassa: gaat alleen over de kassa](https://drive.google.com/open?id=1voqQJow55nzKWkp7Z_x9aaltMxK8Ls59).

### **Belangrijkste bevindingen**

* Een controleur checkt of de kassa klopt aan het einde van de dag
* Een controleur zorgt ervoor dat de kassa’s vol zijn de volgende dag
* De kassa houdt bij wat er wordt verkocht en hoe de medewerkers werken
  * Medewerkers voeren hun code in en op die manier weet de kassa wat de medewerker heeft gedaan
* De kassa houdt bij hoeveel er op de dag is verdient en laat het checken door de controleur
* De kassa stuurt gegevens door naar H&M magazijn in Tiel
  * Bijvoorbeeld: Van deze rode trui wordt er veel verkocht. We sturen dezelfde trui naar de winkel met nog twee kleuren erbij
* De prijs wordt bepaald aan de hand van de barcode op het product
* Korting wordt toegevoegd via codes
* Betalingsmogelijkheden: Pin, contant, tegoedkaart en cadeaukaart

### Gestelde vragen over de kassa:

1. In het kort: Hoe begint de dag van een kassa en hoe eindigt het?
2. In het kort: Welke stappen zijn er nodig om een product te verkopen?
3. Hoe weet de kassa hoeveel het product gaat kosten?
4. Hoe werkt het retouren?
5. In het kort: Wat moet de medewerker doen om toegang te krijgen tot de kassa?
6. Hoe wordt de korting toegevoegd?
7. Hoe voeg je punten toe aan een H&M club member?

### **Informatie vooraf**

H&M vind het belangrijk dat gevoelige gegevens niet worden verteld aan anderen. Ze zijn er heel streng in en willen niet dat iemand anders achter hun systeem komt. Hierdoor kon ik niet alles weten over de kassa, maar meer over de algemene taken en wat de kassa kan. Maar niet precies welk systeem H&M gebruikt en hoe het precies werkt. In mijn vorige interview met Tess kon ik er wel achter komen dat de data van de kassa naar het magazijn gaat. Zij kunnen zien welke kledingstukken er het meest wordt verkocht om zo de voorraad weer beter bij te vullen.

### **Samengevat interview**

Om de kassa te gebruiken moet de kassa eerst opgemaakt worden door de controleur. Zij bepaald hoeveel geld er in de kassa komt te staan en welke kassa’s er gaan draaien. Vervolgens kunnen medewerkers inloggen met hun code. De code is persoonlijk per medewerker om bij te houden hoe zij verkopen. Nadat de medewerker is ingelogd kan de kassa beginnen met verkopen. De medewerker scant de barcode van het product waardoor de kassa weet hoeveel het product moet kosten. Met codes kunnen kortingen toegevoegd worden. Vervolgens kan de consument betalen met pin, contant geld, H&M tegoedkaart of een cadeaukaart. Als de consument een H&M club member is kan via de telefoon een barcode gescand worden. De punten worden automatisch na het betalen aan de club member toegevoegd. De club member kan ook kortingen inruilen door een andere barcode te scannen.

Aan het einde van de dag maakt de kassa een rapport. Het houdt bij welke kleren zijn verkocht en van welk concept. Dat wordt verzonden naar Tiel magazijn. Zij bekijken het rapport en vullen de voorraad hieraan bij. Wanneer een rode trui vaak wordt verkocht wordt dit bij het filiaal extra bijgevuld en een kleur toegevoegd. Doordat de kassa alles bijhoudt hoeft een filiaal zelf geen bestelling te plaatsen. Het enige wat ze doen zijn de producten in ontvangst nemen.

Verder wordt er aan het einde van de dag de kassa’s geteld door de medewerkers. De store manager controleert aan de hand van de kassa gegevens of het klopt. Als het niet klopt wordt het opnieuw geteld en door de controleur gecheckt.  


